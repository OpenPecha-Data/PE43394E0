(67a1) bam po bźi bcu rtsa lṅa pa |

de nas bcom ldan ’das lha’i rgyal po dbaṅ sgyur gyi gnas kyi nor bu rin po che dam pa’i khaṅ
pa na | byaṅ chub sems dpa’i dge ’dun chen pothams (2) cad kyaṅ bla na med pa yaṅ dag par
rdzogs pa’i byaṅ chub las phyir mi ldog pa ’jig rten gyi khams gźan daṅ | gźan nas ’dus pa
śa stagkun kyaṅ byaṅ chub sems (67b1) dpa’i ye śes kyi yul daṅ spyod yul thams cad rab tu
thob pas gnas pa |de bźin gśegs pa thams cad kyi ye śes kyi yul la ’jug ciṅ gźol ba’i spyod
yul ma gtaṅ (2) ba |’gro ba thams cad yoṅs su smin par bya ba daṅ | gdul bar bya ba’i
dus bźin du thogs pa med pa’i byin gyi rlabs rnam pa tha dad pas bya ba thams cad yaṅ dag
par ston pa (3) la mkhas pa |byaṅ chub sems dpa’i smon lam thams cad mṅon par bsgrub ciṅ bskal
pa daṅ | źiṅ daṅ | dus su spyod pa la gnas pa’i rgyun mi gcod pa |byaṅ chub sems (4)
dpa’i bsod nams daṅ | ye śes daṅ | rdzu ’phrul gyi tshogs yoṅs su rdzogs śiṅ ’gro ba thams
cad ñe bar ’tsho ba mi zad pa la rab tu źugs pa |byaṅ chub sems dpa’i śes (5) rab daṅ | thabs
thams cad kyi pha rol tu phyin pa dam pa thob pa |byaṅ chub sems dpa’i spyod pas ’khor
ba daṅ | mya ṅan las ’das pa’i sgo yaṅ dag par bstan ciṅ | śin tu (6) bsgrub pa’i rgyun
mi gcod pa |byaṅ chub sems dpa’i bsam gtan daṅ | rnam par thar pa daṅ | tiṅ ṅe ’dzin daṅ |
sñoms par ’jug pa daṅ | mṅon par śes pa daṅ | rig pa (7) daṅ | ye śes la rnam par rol pa’i
mṅon par śes pas bya ba thams cad yaṅ dag par ston pa la mkhas pa |byaṅ chub sems dpa’i
rdzu ’phrul daṅ | stobs daṅ | dbaṅ thams (68a1) cad thob ciṅ mṅon par ’du bya ba med pa’i
sems skad cig gis | de bźin gśegs pa thams cad kyi ’khor gyi dkyil ’khor du ’doṅ ba la sṅon
du (2) ’dren pa’i gtam gyi skyes bu dam pa |de bźin gśegs pa thams cad kyi chos kyi ’khor
lo yaṅ dag par gzuṅ ba daṅ | saṅs rgyas la mchod pa daṅ | rim gro rgya chen po (3) bya ba’i
don du mṅon par brtson pa |byaṅ chub sems dpa’i las thams cad yaṅ dag par blaṅ ba mñam
pa ñid kyis sbyor bas | ’jig rten gyi khams thams cad du lus kyi (4) gzugs brñan rab tu ’byuṅ
ba |chos kyi dbyiṅs thams cad du chags pa med pa’i dbyaṅs rab tu sgrog pas | dus gsum
thams cad du chags pa med pa’i sems daṅ ye (5) śes kyi yul rgyas par ’geṅs pa |byaṅ chub
sems dpa’i yon tan daṅ | nan tan yoṅs su rdzogs pa thams cad bskal pa brjod du med par rgyun
mi ’chad par yaṅ (6) dag par bstan pa la yon tan bsṅags śiṅ | brjod pa zad mi śes pa śa
stag ste |

’di ltar byaṅ chub sems dpa’ sems dpa’ chen po rdo rje’i sñiṅ po daṅ | byaṅ chub sems (7) dpa’
sems dpa’ chen po rin po che’i sñiṅ po daṅ | byaṅ chub sems dpa’ sems dpa’ chen po padmo’i
sñiṅ po daṅ | byaṅ chub sems dpa’ sems dpa’ chen po dpal (68b1) gyi sñiṅ po daṅ | byaṅ
chub sems dpa’ sems dpa’ chen po padmo dpal gyi sñiṅ po daṅ | byaṅ chub sems dpa’ sems dpa’
chen po ñi ma’i sñiṅ po daṅ | byaṅ chub sems dpa’ (2) sems dpa’ chen po gtsaṅ ba’i sñiṅ
po daṅ | byaṅ chub sems dpa’ sems dpa’ chen po sa’i sñiṅ po daṅ | byaṅ chub sems dpa’ sems
dpa’ chen po zla ba dri ma med pa’i sñiṅ po (3) daṅ | byaṅ chub sems dpa’ sems dpa’ chen
po rgyan rnam par dgod pa thams cad rab tu snaṅ bar ston pa’i sñiṅ po daṅ | byaṅ chub sems
dpa’ sems dpa’ chen po ye (4) śes rnam par snaṅ ba’i sñiṅ po daṅ | byaṅ chub sems dpa’ sems
dpa’ chen po dpal yid du ’oṅ ba’i sñiṅ po daṅ | byaṅ chub sems dpa’ sems dpa’ chen po
tsan dan dpal (5) gyi sñiṅ po daṅ | byaṅ chub sems dpa’ sems dpa’ chen po me tog dpal gyi
sñiṅ po daṅ | byaṅ chub sems dpa’ sems dpa’ chen po me tog rgyas pa’i dpal gyi sñiṅ (6) po
daṅ | byaṅ chub sems dpa’ sems dpa’ chen po dpal lha’i sñiṅ po daṅ | byaṅ chub sems dpa’
sems dpa’ chen po bsod nams dpal gyi sñiṅ po daṅ | byaṅ chub (7) sems dpa’ sems dpa’ chen
po bsgribs pa med pa’i ye śes rnam par dag pa dpal gyi sñiṅ po daṅ | byaṅ chub sems dpa’ sems
dpa’ chen po yon tan dpal gyi sñiṅ (69a1) po daṅ | byaṅ chub sems dpa’ sems dpa’ chen
po mthu chen dpal gyi sñiṅ po daṅ | byaṅ chub sems dpa’ sems dpa’ chen po dri ma med (2) pa’i
sñiṅ po daṅ | byaṅ chub sems dpa’ sems dpa’ chen po dri ma daṅ bral ba’i sñiṅ po daṅ |
byaṅ chub sems dpa’ sems dpa’ chen po spobs pa sna tshogs (3) rgyan gyi sñiṅ po daṅ | byaṅ
chub sems dpa’ sems dpa’ chen po ’od zer gyi dra ba chen po rab tu snaṅ ba’i sñiṅ po daṅ
| byaṅ chub sems dpa’ sems dpa’ chen (4) po ’od dri ma med pa’i dpal gyi gzi brjid bzaṅ po’i
sñiṅ po daṅ | byaṅ chub sems dpa’ sems dpa’ chen po gser bzaṅ po dri ma med pa’i dbyig
gis spras pa’i (5) gzi brjid mdzes pa’i sñiṅ po daṅ | byaṅ chub sems dpa’ sems dpa’ chen
po mtshan thams cad kyis brgyan pas rnam par dag pa’i dpal gyi sñiṅ po daṅ | byaṅ chub (6)
sems dpa’ sems dpa’ chen po dpal gyi be’u rdo rje ’od ’phro bas brgyan pa’i sñiṅ po daṅ |
byaṅ chub sems dpa’ sems dpa’ chen po ’od ’bar źiṅ ’phro ba’i (7) dpal gyi sñiṅ po daṅ |
byaṅ chub sems dpa’ sems dpa’ chen po skar ma’i rgyal po ’od rab tu snaṅ ba’i sñiṅ po daṅ
| byaṅ chub sems dpa’ sems dpa’ chen po (69b1) nam mkha’i mdzod ye śes bsgribs pa med pa’i
sñiṅ po daṅ | byaṅ chub sems dpa’ sems dpa’ chen po dbyaṅs kyi dkyil ’khor bsgribs pa med
ciṅ ṅa ro sñan pa’i sñiṅ (2) po daṅ | byaṅ chub sems dpa’ sems dpa’ chen po gzuṅs kyi sñiṅ
po yon tan gyis ’gro ba thams cad kyi smon lam yaṅ dag par ’dzin pa’i sñiṅ po daṅ | byaṅ
chub sems (3) dpa’ sems dpa’ chen po rgya mtsho’i rgyan gyi sñiṅ po daṅ | byaṅ chub sems
dpa’ sems dpa’ chen po ri rab dpal gyi sñiṅ po daṅ | byaṅ chub sems dpa’ sems dpa’ (4) chen
po yon tan thams cad rnam par dag pa’i sñiṅ po daṅ | byaṅ chub sems dpa’ sems dpa’ chen
po de bźin gśegs pa’i sñiṅ po daṅ | byaṅ chub sems dpa’ sems (5) dpa’ chen po saṅs rgyas dpal
gyi sñiṅ po daṅ | byaṅ chub sems dpa’ sems dpa’ chen po rnam par grol ba’i zla ba daṅ
|de dag la sogs pa byaṅ chub sems dpa’ sems (6) dpa’ chen po tshad med pa | gźal du med pa
| graṅs med pa | bsam gyis mi khyab pa | mtshuṅs pa med pa | dpag tu med pa | kun tu mtha’
yas pa | mu med pa | sa mtshams (7) med pa | brjod du med pa’i yaṅ brjod du med pa | byaṅ
chub sems dpa’ sems dpa’ chen po rdo rje’i sñiṅ po la sogs pa’i saṅs rgyas kyi źiṅ sna tshogs
nas ’dus pa śa (70a1) stag daṅ thabs gcig tu źugs so ||

de nas de’i tshe byaṅ chub sems dpa’ sems dpa’ chen po rdo rje’i sñiṅ po saṅs rgyas kyi mthus
theg pa chen po (2) rab tu snaṅ ba źes bya ba’i tiṅ ṅe ’dzin la sñoms par źugs so ||byaṅ
chub sems dpa’ sems dpa’ chen po rdo rje’i sñiṅ pos | byaṅ chub sems dpa’ tiṅ ṅe ’dzin theg
(3) pa chen po rab tu snaṅ ba de la mñam par bźag ma thag tu | de nas de’i tshe phyogs
bcu’i ’jig rten gyi phyogs re re’i ’jig rten gyi khams saṅs rgyas kyi źiṅ bye ba phrag (4)
bcu’i rdul śin tu phra ba sñed kyi pha rol nas | saṅs rgyas bcom ldan ’das saṅs rgyas kyi
źiṅ bye ba phrag bcu’i rdul śin tu phra ba sñed kun kyaṅ mtshan rdo rje’i sñiṅ po źes bya
(5) bar mthun pa śa stag gis źal mṅon par bstan te | saṅs rgyas bcom ldan ’das de dag gis
de la ’di skad ces bka’ stsal to ||

rigs kyi bu | de ltar khyod byaṅ chub sems (6) dpa’i tiṅ ṅe ’dzin theg pa chen po rab tu snaṅ
ba la sñoms par źugs pa legs so || legs so ||’di ltar rigs kyi bu khyod la phyogs bcu’i
saṅs rgyas bcom ldan (7) ’das | saṅs rgyas kyi źiṅ bye ba phrag bcu’i rdul śin tu phra ba
sñed kun kyaṅ mtshan rdo rje’i sñiṅ po źes bya bar mthun pa śa stag gis | bcom ldan ’das de
bźin gśegs (70b1) pa dgra bcom pa yaṅ dag par rdzogs pa’i saṅs rgyas rnam par snaṅ mdzad
’di’i sṅon gyi smon lam gyi byin gyi rlabs daṅ | khyod ñid kyi ye śes kyi khyad par gyis
byaṅ chub sems (2) dpa’ thams cad la saṅs rgyas kyi chos snaṅ ba bsam gyis mi khyab pa rab
tu brjod ciṅ | ye śes kyi sa la ’jug par bya ba daṅ |dge ba’i rtsa ba thams cad yaṅ dag par
bsdu ba (3) daṅ |saṅs rgyas kyi chos thams cad rab tu dbye ba la mkhas par bya ba daṅ |chos
thams cad la ye śes śin tu yaṅs par bya ba daṅ |śin tu legs par gnas pa’i chos (4) rab
tu bstan pa daṅ |ye śes tha mi dad pa rnam par sbyaṅ ba daṅ |’jig rten gyi chos thams cad
kyis gos pa med par bya ba daṅ |’jig rten las ’das pa’i dge ba’i rtsa ba (5) yoṅs su dag
par bya ba daṅ |ye śes bsam gyis mi khyab pa’i yul khoṅ du chud par bya ba nasthams cad mkhyen
pa’i ye śes kyi yul gyi bar du khoṅ du chud par bya ba daṅ | ’di (6) ltar byaṅ chub
sems dpa’i sa bcu brtsams pa rab tu thob par bya ba daṅ |byaṅ chub sems dpa’i sa ma nor bar
rnam par dgod pa śin tu bstan pa daṅ |saṅs rgyas kyi chos thams (7) cad la yaṅ dag par dmigs
par bya ba daṅ |zag pa med pa’i chos kyi bye brag rnam par bsgom pa daṅ |rnam par dbye
ba śin tu rnam par phye ba’i śes rab kyi snaṅ ba chen po la (71a1) mkhas pa’i ye śes kyi
rgyan thob par bya ba daṅ |śin tu brtags pa’i ye śes kyi sgo la ’jug par bya ba daṅ |gnas
kyi rnam pa ci rigs su brjod pa (2) daṅ | spobs pa’i snaṅ ba dma’ ba med par thob par bya
ba daṅ |tha dad pa yaṅ dag par śes pa chen po’i sa śin tu rtogs par bya ba daṅ |byaṅ chub
kyi sems la dran pa ñams (3) pa med par bya ba daṅ |sems can gyi khams thams cad yoṅs su
smin par bya ba daṅ |thams cad du soṅ ba’i blo rnam par gdon mi za ba la mkhas pa rab tu thob
par bya ba’i (4) phyir byin gyis brlab pa mdzad do ||

de bas na rigs kyi bu khyod kyis chos kyi sgo rab tu dbye ba la mkhas par ’gyur ba’i chos kyi
rnam graṅs ’di la saṅs rgyas kyi mthu daṅ | (5) de bźin gśegs pa’i ye śes snaṅ ba’i byin
gyi rlabs kyisraṅ gi dge ba’i rtsa ba yoṅs su dag par bya ba daṅ |chos kyi dbyiṅs sbyaṅs
pa’i phyir daṅ |sems can (6) gyi khams thams cad la phan gdags pa daṅ |chos kyi sku’i ye śes
kyi lus la ’jug par bya ba daṅ |saṅs rgyas thams cad kyis dbaṅ bskur ba yaṅ dag par blaṅ
ba daṅ |(7) ’jig rten gyi khams thams cad du śin tu ’phags pa’i lus ’byuṅ bar bya ba daṅ
|’jig rten gyi lam gyi rgyud thams cad las yaṅ dag par ’da’ bar bya ba daṅ |(71b1) ’jig rten
las ’das pa’i chos kyi tshul yoṅs su dag par bya ba daṅ |thams cad mkhyen pa’i ye śes
yoṅs su rdzogs par bya ba’i phyir spobs pa skyed cig |

de nas saṅs rgyas (2) bcom ldan ’das de dag gis byaṅ chub sems dpa’ rdo rje’i sñiṅ po la zil
gyis mi non pa’i lus ñe bar bsgrub pa mdzad do ||thogs pa med pa’i spobs pas śin tu ston
pa ñe (3) bar bsgrub pa mdzad do ||śin tu sbyaṅs pa’i ye śes rnam par phye ba la ’jug pa ñe
bar bsgrub pa mdzad do ||dran pa ñams pa med pa’i byin gyi rlabs ñe bar bsgrub pa mdzad
do ||blo (4) gros śin tu ṅes par rtogs pas mkhas pa ñe bar bsgrub pa mdzad do ||thams cad
kyi rjes su soṅ ba’i blo’i rjes su ’gro ba ñe bar bsgrub pa mdzad do ||yaṅ dag par rdzogs
pa’i (5) saṅs rgyas kyi stobs thub pa med pa ñe bar bsgrub pa mdzad do ||de bźin gśegs pa’i
mi ’jigs pa che źiṅ źum pa med pa ñe bar bsgrub pa mdzad do ||thams cad mkhyen pa’i (6)
ye śes daṅ tha dad pa yaṅ dag par mkhyen pas rnam par dbye ba’i chos kyi tshul śin tu rtogs
par bya ba ñe bar bsgrub pa mdzad do ||de bźin gśegs pa thams cad kyi sku daṅ gsuṅ (7) daṅ
thugs kyi rgyan śin tu rnam par phye ba mṅon par bsdu ba ñe bar bsgrub pa mdzad do ||

de ci’i phyir źe na | de ni tiṅ ṅe ’dzin de ñid kyi chos ñid rab tu thob pa daṅ | sṅon gyi smon
(72a1) lam gyis mṅon par bsgrubs pa daṅ |lhag pa’i bsam pa śin tu rnam par sbyaṅs pa daṅ
|ye śes kyi dkyil ’khor śin tu sbyaṅs pa daṅ |tshogs (2) śin tu bsags pa daṅ |yoṅs su sbyaṅs
pa śin tu byas pa daṅ |dran pa’i snod tshad med pa daṅ |mos pa rnam par dag ciṅ ’od
śin tu gsal ba daṅ |gzuṅs kyi sgo tha dad pa (3) med par thob pa daṅ |chos kyi dbyiṅs kyi
ye śes kyi phyag rgyas śin tu btab pa’i phyir ro ||

de nas saṅs rgyas bcom ldan ’das de dag gis de dag na bźugs bźin du (4) rdzu ’phrul gyis mthus
so so nas phyag g-yas pa brkyaṅ ste | byaṅ chub sems dpa’ rdo rje’i sñiṅ po’i mgo la byug
pa mdzad do ||saṅs rgyas bcom ldan ’das de dag gis (5) byaṅ chub sems dpa’ rdo rje’i sñiṅ
po la reg ma thag tu de ñid kyi tshe tiṅ ṅe ’dzin de las laṅs nas | byaṅ chub sems dpa’
de dag la smras pa |

kye | rgyal ba’i sras dag | (6) byaṅ chub sems dpa’i smon lam ’di ni śin tu rnam par gdon mi
za ba ste | tha mi dad pa | ltar med pa | chos kyi dbyiṅs kyis klas par yaṅs pa | nam mkha’i
dbyiṅs kyi (7) mthar thug pa | phyi ma’i mtha’i mur thug pa saṅs rgyas kyi źiṅ thams cad
daṅ | sems can gyi khams thams cad du rgyas par khyab pa | ’gro ba thams cad yoṅs su skyob
(72b1) pa | de bźin gśegs pa thams cad kyis byin gyi brlabs pa ste |kye | rgyal ba’i sras
dag | de ni byaṅ chub sems dpa’ sems dpa’ chen po rnams ’das pa’i saṅs rgyas bcom (2)
ldan ’das rnams kyi ye śes kyi sa la yaṅ rab tu ’jug par ’gyur ro || ma byon pa’i saṅs rgyas
bcom ldan ’das rnams kyi ye śes kyi sa la yaṅ rab tu ’jug par ’gyur ro ||da (3) ltar byuṅ
ba’i saṅs rgyas bcom ldan ’das rnams kyi ye śes kyi sa la yaṅ rab tu ’jug par ’gyur ro
||kye | rgyal ba’i sras dag | de la bcu po ’di dag ni byaṅ chub sems dpa’ (4) rnams kyi ye
śes kyi sa rnams te | gaṅ la bsams te bdag gis de skad du smras pa de dag ni ’das pa daṅ
| ma byon pa daṅ | da ltar byuṅ ba’i saṅs rgyas bcom ldan ’das rnams (5) kyis gsuṅs so ||
gsuṅ ṅo || gsuṅ bar ’gyur ro ||

bcu gaṅ źe na | ’di lta ste | rab tu dga’ ba źes bya ba byaṅ chub sems dpa’i sa daṅ po daṅ |
dri ma daṅ bral ba źes bya ba byaṅ chub (6) sems dpa’i sa gñis pa daṅ | ’od byed pa źes bya
ba byaṅ chub sems dpa’i sa gsum pa daṅ | ’od ’phro ba can źes bya ba byaṅ chub sems dpa’i
sa bźi pa daṅ | rgyal bar (7) dka’ ba źes bya ba byaṅ chub sems dpa’i sa lṅa pa daṅ | mṅon
sum pa źes bya ba byaṅ chub sems dpa’i sa drug pa daṅ | riṅ du soṅ ba źes bya ba byaṅ
chub sems dpa’i sa bdun (73a1) pa daṅ | mi g-yo ba źes bya ba byaṅ chub sems dpa’i sa brgyad
pa daṅ | legs pa’i blo gros źes bya ba byaṅ chub sems dpa’i sa dgu pa daṅ | chos kyi (2)
sprin ces bya ba byaṅ chub sems dpa’i sa bcu pa ste |kye | rgyal ba’i sras dag | de rnams
ni byaṅ chub sems dpa’ rnams kyi byaṅ chub sems dpa’i sa bcu ste | de ni ’das pa (3) daṅ
| ma byon pa daṅ | da ltar byuṅ ba’i saṅs rgyas bcom ldan ’das rnams kyis gsuṅs so || gsuṅ
ṅo || gsuṅ bar ’gyur ro |kye | rgyal ba’i sras dag | bdag gis ni saṅs (4) rgyas kyi źiṅ
gaṅ na’aṅ de bźin gśegs pa dgra bcom pa yaṅ dag par rdzogs pa’i saṅs rgyas rnams byaṅ chub
sems dpa’i sa bcu po ’di dag mi gsuṅ ba de lta bu ma (5) mthoṅ ṅo ||de ci’i phyir źe na |
kye | rgyal ba’i sras dag | byaṅ chub sems dpa’ sems dpa’ chen po rnams kyi byaṅ chub sems
dpa’i lam yoṅs su sbyoṅ ba’i chos snaṅ ba’i (6) sgo ’di ni yaṅ dag phul źes bya ba yin te
| ’di ltar byaṅ chub sems dpa’i sa rnam par dgod pa śin tu bstan pa’o ||kye | rgyal ba’i
sras dag | gnas ’di ni bsam gyi mi (7) khyab pa ste | ’di ltar byaṅ chub sems dpa’ rnams
kyis śes pa’o ||

de nas de ltar byaṅ chub sems dpa’ rdo rje’i sñiṅ pos | byaṅ chub sems dpa’i sa bcu po ’di dag
(73b1) miṅ tsam źig brjod de | caṅ mi zer bar ’dug nas de las rab tu phye ste ma bśad pa
daṅ |

de nas byaṅ chub sems dpa’i ’khor de dag thams cad byaṅ chub sems dpa’i sa bcu (2) po de dag
gi miṅ tsam źig thos nas | rab tu phye ste ma brjod pas skom par gyur nas |

de dag ’di sñam du sems te | de ltar byaṅ chub sems dpa’ rdo rje’i sñiṅ pos byaṅ chub sems (3)
dpa’i sa bcu po de dag gi miṅ tsam źig brjod de caṅ mi zer bar ’dug na | de las rab tu
phye źiṅ mi ston pa de la rgyu ni gaṅ | rkyen ni ci źig yod sñam pa daṅ |

de’i tshe byaṅ chub (4) sems dpa’ ’khor ’dus pa de na | byaṅ chub sems dpa’ sems dpa’ chen po
rnam par grol ba’i zla ba źes bya ba ’dus śiṅ ’dug ’dug ste | de nas byaṅ chub sems dpa’
(5) rnam par grol ba’i zla bas byaṅ chub sems dpa’i ’khor de dag gi sems kyi yoṅs su rtog
pa sems kyis yoṅs su śes nas | byaṅ chub sems dpa’ rdo rje’i sñiṅ po la glu’i (6) dbyaṅs
kyis tshigs su bcad de don de dris so ||

ci phyir rtog pa rnam dag ciṅ || dran daṅ ye śes ldan pa yis ||sa yi mchog ni brjod byas te
|| mkhas pas rnam par phye mi (7) bśad ||

’di kun ṅes par rtogs pa ste || byaṅ chub sems dpa’ grags chen yin ||ci phyir khyod ni sa brjod
de || rab tu phye ba bśad mi bgyi ||

rgyal sras ’jigs med ’di dag (74a1) ni || kun kyaṅ śin tu ñan par ’dod ||sa yi don tshul yaṅ
dag tu || rnam par phye ste bśad par mdzod ||

’khor ’di śin tu rnam daṅ ste || le lo med ciṅ (2) dge daṅ ldan ||dag pa’i mchog la gnas pa
ste || yon tan ye śes ldan pa yin ||

phan tshun gcig la gcig lta źiṅ || kun kyaṅ rim gro bcas par gnas ||sbraṅ rtsi ji ltar (3) spaṅ
min pa || de ltar bdud rtsi mchog kyaṅ ’dod ||

rdo rje’i sñiṅ po ’jigs med pa || śes rab chen pos de thos nas ||’khor rnams dga’ bar bya ba’i
phyir || bde bar gśegs (4) pa’i sras la smras ||

saṅs rgyas sku rab yaṅ dag ’byuṅ bas na || byaṅ chub sems dpa’i spyod pa rab bstan ciṅ ||sa
rgyu dam pa rnam par dbye bya ba || de ni rmad byuṅ mchog (5) tu dga’ ba yin ||

phra źiṅ blta dka’ rnam par rtog pa spaṅs || sems kyi sa daṅ bral bas bsgrub par dga’ ||mkhas
pa rnams kyi zag med spyod yul te || ’gro ba rnams (6) kyis de thos mos par ’gyur ||

rdo rje lta bur bsam pa rab bźag ste || saṅs rgyas ye śes mchog la mos byas śiṅ ||bdag med pa
yi sems kyi sa śes na || ye śes (7) dam pa ’di gzod mñan par nus ||

ji ltar bar snaṅ tshon ris bri ba daṅ || nam mkha’i dbyiṅs la rluṅ gnas ji bźin du ||de ltar
ye śes zag pa med pa yaṅ || śin tu (74b1) lta dka’ thub pas rnam par phye ||

de la bdag gi sems ni ’di sñam byed || saṅs rgyas ye śes dam pa bsam yas la ||’gro ba gaṅ rnams
daṅ bar byed dkon źes || de yi phyir na ma (2) smras ma bśad do ||

de skad ces smras pa daṅ | byaṅ chub sems dpa’ rnam par grol ba’i zla bas byaṅ chub sems dpa’
rdo rje’i sñiṅ po la ’di skad ces smras so ||

kye | rgyal ba’i sras | (3) ’khor ’di ni byaṅ chub sems dpa’ sems dpa’ chen po chos ’di dag
la bsam pa śin tu sbyaṅs pa | kun tu rtog pa yoṅs su sbyaṅs pa | spyad par bya ba śin tu spyad
pa | tshogs (4) śin tu bsags pa | saṅs rgyas bye ba khrag khrig brgya stoṅ śin tu bsñen
bkur ba | yon tan daṅ ye śes tshad med pa daṅ ldan pa | the tshom daṅ nem nur med pa |
ñon moṅs pa daṅ | (5) bral ba | mos pa daṅ lhag pa’i bsam pa la rab tu gnas pa | gźan gyi
driṅ mi ’jog pa śa stag tshogs pas yoṅs su dag pa yin gyi | kye | rgyal ba’i sras | de bźin
gśegs (6) pa’i byin gyis legs par bśad pa mdzod cig daṅ | byaṅ chub sems dpa’ ’di dag thams
cad ni rnam par ’di lta bu’i gnas zab mo la mṅon sum du gnas pa śa stag go |

de nas (7) byaṅ chub sems dpa’ rnam par grol ba’i zla bas don ’di ñid gsal bar bzlas pa’i phyir
| byaṅ chub sems dpa’ rdo rje’i sñiṅ po la tshigs su bcad de smras pa |

byaṅ chub sems (75a1) dpa’i spyod pa bla med pa || sa rnams rab phye rnam dgod brtags pa yi
||ye śes sbyoṅ źiṅ byaṅ chub ’thob byed pa || mchog daṅ dam pa źi ba’i chos (2) rnams śod
||

’khor ’di dag pa ñon moṅs med pa’i mchog || mos daṅ bsam pa śin tu sbyaṅs pa ste ||saṅs rgyas
bye ba maṅ la spyod pa spyad || sa ’di brtag la yid ches (3) ldan pa yin ||

de nas byaṅ chub sems dpa’ rdo rje’i sñiṅ pos byaṅ chub sems dpa’ rnam par grol ba’i zla ba
la ’di skad ces smras so ||

kye | rgyal ba’i sras | ’khor ’di ltar (4) byaṅ chub sems dpa’ sems dpa’ chen po chos kyi rnam
pa ’di lta bu’i gnas zab mo la bsam pa śin tu sbyaṅs pa | kun tu rtog pa yoṅs su sbyaṅs
pa | spyod pa śin tu spyad (5) pa | tshogs śin tu bsags pa | saṅs rgyas bye ba khrag khrig
brgya stoṅ la dge ba’i rtsa ba śin tu bsags pa | yon tan daṅ ye śes tshad med pa daṅ ldan
pa | the tshom daṅ nem nur (6) med pa | ñon moṅs pa daṅ bral ba | mos pa daṅ lhag pa’i bsam
pa la rab tu gnas pa | gźan gyi driṅ mi ’jog pa śa stag tshogs pas śin tu dag pa yaṅ yin
na |

’on (7) kyaṅ sems can mos pa chuṅ ṅu gźan dag gis zab mo’i rnam pa ’di lta bu bsam gyis mi khyab
pa’i gnas dag thos par gyur la | thos nas kyaṅ the tshom daṅ yid gñis su gyur (75b1)
na | de dag la yun riṅ por gnod pa daṅ | don med pa daṅ | mi bde ba’i rgyur ’gyur bas | ’di
lta źig tu sñiṅ brtse ba’i phyir | bdag ni caṅ mi zer bar ’dug pa ñid du mos so ||

de nas byaṅ (2) chub sems dpa’ rdo rje’i sñiṅ pos don ’di ñid gsal bar bstan pa’i phyir tshigs
su bcad pa ’di dag smras so ||

’khor ’di rnam dag śes rab yaṅs pa ste || zab ciṅ gsal ba’i (3) spyod ldan rtogs śes śiṅ ||gźan
driṅ mi ’jog ri rgyal bźin mi g-yo || bsam rtog mi ’khrug rgya mtsho chen po ’dra ||

’on kyaṅ ma rtogs mi śes ma spyad pa || rnam śes yul gnas (4) don la śes med pas ||thos śiṅ
ma ches ’phral du ṅan soṅ lhuṅ || de dag sñiṅ brtses ye śes sa ma bśad ||

de nas byaṅ chub sems dpa’ rnam par grol ba’i zla bas | yaṅ byaṅ (5) chub sems dpa’ rdo rje’i
sñiṅ po la gsol ba btab pa ||kye | rgyal ba’i sras | legs par bśad pa mdzod cig daṅ | de
bźin gśegs pa’i byin gyis rnam pa ’di lta bu bsam (6) gyis mi khyab pa’i gnas ’di dag kyaṅ
gźan du mi ’gyur ba daṅ | legs par yid ches par ’gyur ro ||de ci’i phyir źe na | kye | rgyal
ba’i sras | don ’di ltar sa śin tu bstan pa (7) ’di bśad pa’i tshe chos ñid rab tu thob
pas | saṅs rgyas thams cad kyis kyaṅ dgoṅs par ’gyur |byaṅ chub sems dpa’ thams cad kyaṅ
ye śes kyi sa ’di yoṅs su bsruṅ (76a1) ba’i don du rab tu brtson par byed do ||de yaṅ ci’i
phyir źe na | ’di ni spyod pa’i sa daṅ po ste | ’di ni saṅs rgyas kyi chos thams cad yaṅ
dag par ’grub (2) pa’i gźi yin no ||kye | rgyal ba’i sras | ’di lta ste | dper na | yi ge
daṅ ’bru ’graṅs pa ji sñed du bstan pa de dag thams cad kyi sṅon du ’gro ba’aṅ yi ge’i phyi
mo’o || tha mar (3) yaṅ yi ge’i phyi mo la thug ste | yi ge’i phyi mo bstan pas ma khyab
pa de lta bu’i yi ge daṅ ’bru ’graṅs pa bstan pa ni gaṅ yaṅ med do ||kye | rgyal ba’i sras
| de bźin du saṅs (4) rgyas kyi chos thams cad kyaṅ spyod pas rab tu ’grub pas sa sṅon
du ’gro’o || raṅ byuṅ gi ye śes kyi mthar thug par ’gyur bas sa’i mthar thug pa’o ||

de bas na || kye | rgyal ba’i (5) sras | śod cig daṅ | de bźin gśegs pa dgra bcom pa yaṅ dag
par rdzogs pa’i saṅs rgyas rnams kyaṅ yoṅs su bsruṅ ba’i phyir byin gyis rlob pa mdzad do
||

de nas (6) byaṅ chub sems dpa’ rnam par grol ba’i zla bas don ’di ñid gsal bar bzlas pa’i phyir
| byaṅ chub sems dpa’ rdo rje’i sñiṅ po la tshigs su bcad de smras pa |

sa daṅ (7) spyod ’jug byaṅ chub ’gyur ba ye śes sgrub byed pa || spyod pa rnam dag thams cad
mkhyen pa’i sras kyis legs par śod ||phyogs bcu’i rgyal ba bde gśegs kun mgon (76b1) ’dren
pa ji sñed pa || khyu mchog de kun ye śes ’byuṅ gnas ston la dgoṅs pa mdzad ||

’di ni daṅ po źugs pa’i śes spyod ’di yi mthar thug ste || rgyal ba’i ches rab gźal yas (2)
ji sñed de dag ’byuṅ gnas ’di ||yi ge ’graṅs pa’i phyi mo’i rjes ’gro sṅon du de ’gro ltar
|| de bźin sa mchog blo yi yul du tha ma thug par ’dod ||

de nas byaṅ chub sems dpa’ (3) de dag thams cad kyis dbyaṅs kyi ṅa ro gcig tu glu’i dbyaṅs kyis
tshigs su bcad de | byaṅ chub sems dpa’ rdo rje’i sñiṅ po la don ’di ñid kyi phyir gsol
ba btab pa |

blo yaṅs (4) dam pa’i phul mṅa’ ba || spobs pa mtha’ yas rnam par dbye ba rtogs mkhyen pas ||yid
du ’oṅ ba’i gsuṅ dbyaṅs kyis || kun la phan don dam pa bśad pa mdzod ||

dran daṅ dga’ (5) bas spyod dag pa || stobs bcu’i stobs kyi śugs sogs yon tan ldan pa yi ||sa
yi dam pa mchog gi rnams || tha dad yaṅ dag don mkhyen spyod pas śod ||

źi sdom bsgrub (6) pa’i yid ldan pa || ṅa rgyal dregs daṅ lta ba’i ñon moṅs źir gyur pas ||’khor
’dir the tshom bral ba ste || khyod kyis legs par bśad du re źiṅ sdod ||

skom pa bsil ba’i chu (7) ’dod bźin || bkres pa kha zas nad pa sman rab ’dod pa daṅ ||buṅ ba
sbraṅ rtsi ’dod pa ltar || de bźin ’khor ’di khyod kyi tshig la sdod ||

de bas śin tu blo yaṅs pas || rdul (77a1) med rnams la sa yi dam par ’jug pa śod ||chags med
stobs bcu’i tshogs gyur pa || bde gśegs spyod pa ma lus bśad par mdzod ||

de nas (2) de’i tshe bcom ldan ’das śākya thub pa’i mdzod spu nas byaṅ chub sems dpa’i stobs
snaṅ ba źes bya ba’i ’od zer ’khor gyi ’od zer brgya stoṅ graṅs med pa daṅ ldan pa byuṅ (3)
ṅo ||de byuṅ nas phyogs bcu thams cad kyi ’jig rten gyi khams ’byams klas pa thams cad
ma lus par snaṅ bar byas nas | sems can thams cad kyi ṅan soṅ gi sdug (4) bsṅal thams cad
rtse zil bar byas te | bdud kyi khyim thams cad zil gyis mnan nas de bźin gśegs pa thams cad
kyi ’khor gyi dkyil ’khor snaṅ bar byas te | saṅs (5) rgyas kyi yul gyi rnam pa bsam gyi
mi khyab pa’i mthu bstan nas | phyogs bcu thams cad kyi ’jig rten gyi khams ’byams klas
pa thams cad du de bźin gśegs pa thams (6) cad kyi ’khor gyi dkyil ’khor du chos bstan pa’i
byin gyi rlabs kyis byin du brlabs pa’i byaṅ chub sems dpa’i lus snaṅ bar byas te | saṅs
rgyas kyi rnam par ’phrul pa (7) bsam gyis mi khyab pa bstan nas steṅ gi bar snaṅ la ’od
zer stug po’i sprin gyi dra ba’i khaṅ pa brtsegs pa chen por byas te ’dug go |de bźin du saṅs
rgyas bcom ldan (77b1) ’das de dag gi mdzod spu dag nas kyaṅ | byaṅ chub sems dpa’i ’od
snaṅ ba źes bya ba’i ’od zer ’khor gyi ’od zer graṅs med pa daṅ ldan pa dag byuṅ bar gyur
to ||byuṅ nas (2) kyaṅ de dag gis phyogs bcu thams cad du ’jig rten gyi khams ’byams klas
pa kun tu de bźin gśegs pa thams cad kyi ’khor gyi dkyil ’khor du chos bstan pa’i byin gyis
byin du (3) brlabs pa’i byaṅ chub sems dpa’ rnams snaṅ bar byas te | saṅs rgyas kyi rnam
par ’phrul ba bsam gyis mi khyab pa bstan nas | ’jig rten gyi khams mi mjed ’di (4) yaṅ
snaṅ bar byas |bcom ldan ’das śākya thub pa de bźin gśegs pa’i ’khor gyi dkyil ’khor ’di
yaṅ snaṅ bar byas te | byaṅ chub sems dpa’ sems dpa’ chen po rdo (5) rje’i sñiṅ po’i lus kyaṅ
snaṅ bar byas nas | steṅ gi bar snaṅ la de bźin du ’od zer stug po’i sprin gyi dra ba’i
khaṅ pa brtsegs pa chen por byas te ’khod do ||

de nas ’od zer stug (6) po’i sprin gyi dra ba’i khaṅ pa brtsegs pa chen po de dag nas saṅs rgyas
kyi byin gyis sgra’i rnam pa ’di lta bu ’di byuṅ ṅo ||

mi mñam mñam daṅ mñam pa mkha’ daṅ mñam pa dag || (7) stobs bcu’i khyu mchog mthu ldan tshad
med yon tan can ||’jig rten kun mchog mi yi dam pa phul gyi rnams || śākya seṅ ge’i chos
la byin rlabs dam pa mdzad ||

bde gśegs (78a1) sras po ’dren pa’i byin gyis bśad par gyis || chos rgyal khyu mchog rnams kyi
mdzod kyi dam pa phye ||sa yi ye śes rnam phye spyod mchog rab yaṅs (2) pa || stobs bcu’i
byin gyis ma thogs myur du bstan pa gyis ||

gaṅ gis rna lam bsam par chos dam rin chen ’di ||soṅ bar gyur pa de dag bde gśegs byin gyis
brlabs ||

(3) rdul med sa kun rim gyis rab tu rdzogs byas nas ||stobs bcu ldan pa’i rgyal ba dam par ’grub
par ’gyur ||

rgya mtsho’i chu byuṅ gyur ciṅ bskal pa’i mes gduṅs kyaṅ ||gal (4) te snod gyur sems can de
dag ’di la ñan ||

gaṅ rnams the tshom za źiṅ yid gñis byed pa ni ||de dag rna bas rnam pa kun tu thos mi ’gyur
||

de phyir sa yi ye śes lam (5) mchog bstan par gyis || gnas daṅ rgyud daṅ ’phro ba rim gyis rab
tu śod ||spyod daṅ yul daṅ chos daṅ ye śes tshul rnams kyi || chos kyi tshul yaṅ ’gro ba
kun la phan phyir (6) śod ||

de nas byaṅ chub sems dpa’ rdo rje’i sñiṅ pos phyogs bcur bltas nas ’khor thams cad de bas kyaṅ
dad par bya ba’i phyir | de’i tshe tshigs su bcad pa ’di dag smras (7) so ||

phra la śes dka’ draṅ sroṅ chen po’i lam || mi rtog rtog yul ma yin blta bar dka’ ||raṅ bźin
źi źiṅ ’gag med ’byuṅ ba med || mkhas gsal śes pas khoṅ du (78b1) chud pa yin ||

ṅo bo ñid stoṅ źi źiṅ sdug bsṅal zad || rgyud las rnam grol mñam par mya ṅan ’das ||mtha’ daṅ
dbus med tshig gis brjod du med || dus gsum grol ba nam mkha’ (2) ’dra źiṅ mtshuṅs ||

bde gśegs spyod yul źi źiṅ ñe bar źi || smra ba’i lam rnams kun gyis brjod par dka’ ||de dag
sa daṅ spyod pa de ’dra bas || smra bar dka’ na bstan par ga (3) la nus ||

de ni bsam yas sems lam rnam par spaṅs || ye śes mṅon bsgrubs rgyal ba’i spyod yul te ||phuṅ
po skye mched khams kyis bskyed pa min || sems kyis mi (4) śes yid kyis rnam ma brtags ||

ji ltar bar snaṅ gnas kyi bya yi rjes || śin tu smra dka’ bstan par mi nus pa ||de ltar bde
gśegs sras kyi sa rnams kyaṅ || yid daṅ sems kyi (5) yul gyis śes mi nus ||

’on kyaṅ byams daṅ sñiṅ rje’i smon lam gyis || de las phyogs tsam rim pa’i tshul bźin du ||bśad
par bya ste sems kyi spyod yul min || ye śes tshul (6) gyis rdzogs par bya ba’o ||

de ’dra’i spyod yul phra źiṅ blta dka’ ba || raṅ rig yin pas brjod par ma nus kyaṅ ||’on kyaṅ
bde bar gśegs pa’i mthus brjod kyi || thams cad mthun (7) par nan tan gyis te ñon ||

ye śes sa daṅ spyod ’jug ci ’dra ba || bskal pa bye bar zad par mi nus te ||yaṅ dag don dṅos
gźan min gnas pa las || mdo tsam bśad kyi de dag (79a1) mñan par gyis ||

mthun źiṅ nan tan yod par sta gon gnas || bde gśegs byin gyis bdag gis bśad par bya ||dpe ldan
’thad la yi ge mñam pa (2) yi || chos sgra dam pa bdag gis brjod par bya ||

’di ni tshig gis brjod par śin tu dka’ || de ltar tshad med bde gśegs mthu dag las ||chu thigs
gcig ’dra bdag gi lus ’di (3) la || de riṅ źugs kyi bśad pa mñan par gyis ||

